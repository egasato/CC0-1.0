                              CC0 1.0 UNIVERSIELL

    CREATIVE COMMONS CORPORATION ÄR INTE EN JURIDISK BYRÅ ELLER ADVOKATFIRMA
    OCH TILLHANDAHÅLLER INTE JURIDISKA TJÄNSTER ELLER JURIDISK RÅDGIVNING.
    TILLHANDAHÅLLANDE AV DETTA DOKUMENT SKAPAR INTE ETT
    KLIENT-/RÅDGIVARFÖRHÅLLANDE.  CREATIVE COMMONS TILLGÄNGLIGGÖR DENNA
    INFORMATION I BEFINTLIGT SKICK.  CREATIVE COMMONS LÄMNAR INGA GARANTIER
    GÄLLANDE ANVÄNDNING AV DETTA DOKUMENT, TILLHÖRANDE INFORMATION ELLER
    MATERIAL SOM TILLHANDAHÅLLS NEDAN, OCH FRISKRIVER SIG FRÅN ANSVAR FÖR
    SKADA SOM UPPSTÅR SOM FÖLJD AV ANVÄNDNING AV DETTA DOKUMENT ELLER
    INFORMATIONEN ELLER VERK SOM TILLHANDAHÅLLS NEDAN.

                               Avsiktsförklaring

  Lagstiftningen i de flesta länder i världen ger automatiskt exklusiv
upphovsrätt och Relaterade Rättigheter (definieras nedan) till skaparen och
efterföljande ägare (var och en, en "rättighetshavare") av ett eget (originellt)
litterärt eller konstnärligt verk och/eller en databas ("Verk").

  Vissa rättighetshavare vill permanent avstå från dessa rättigheter till ett
Verk i syfte att bidra till en "commons" bestående av konstnärliga, kulturella
och vetenskapliga verk (“Commons”) som allmänheten, på ett tillförlitligt sätt
och utan att behöva oroa sig för att det senare ska kunna göras gällande som
intrång i upphovsrätt, kan bygga vidare på, modifiera, införliva i andra verk,
återanvända och sprida vidare med så stor frihet som möjligt i vilken form som
helst i vilket syfte som helst, inklusive men inte begränsat till kommersiella
syften.  Dessa rättighetshavare kan bidra till Commons för att främja idealet av
en fri kultur och det fortsatta produktionen av kreativa, kulturella och
vetenskapliga verk, eller för att deras Verk ska bli erkänt eller få större
spridning delvis genom andra människors användning och ansträngning.

  Med dessa och/eller andra syften och motiv, och utan några krav på ytterligare
ersättning eller kompensation, väljer personen som applicerar CC0 på ett Verk
(“Upplåtaren”), i den mån som han/hon har Upphovsrätt och Relaterade Rättigheter
till Verket, frivilligt att applicera CC0 på Verket och offentligt distribuera
Verket enligt dess villkor, med insikt om hans/hennes Upphovsrätt och Relaterade
Rättigheter till Verket och innebörden av CCOoch den avsedda rättsliga verkan av
CC0 på dessa rättigheter.

  1. Upphovsrätt och Närstående Rättigheter.

  Ett Verk som gjorts tillgängligt under CC0 kan vara skyddat av upphovsrätt och
relaterade eller närstående rättigheter (“Upphovsrätt och Relaterade
Rättigheter”).  Upphovsrätt och Relaterade Rättigheter innefattar, men är inte
begränsat till, följande:

    i)   Rätten att reproducera, bearbeta, sprida framföra, visa, kommunicera,
         och översätta ett Verk.

    ii)  Ideella rättigheter som förbehållna av
         upphovspersonen/upphovspersonerna och/eller framföraren/framförarna.

    iii) Publicitet och personlig integritet som rör en persons bild eller
         utseende återgivet i ett Verk (publicity and privacy rights).

    iv)  Rättigheter som skyddar mot illojal konkurrens gällande ett Verk, med
         debegränsningar som anges i punkt 4 (a), nedan.

    v)   Rättigheter till skydd för extrahering, spridning, användning och
         återanvändning av data i ett Verk.

    vi)  Databasrättigheter i likhet med de som framgår av Europaparlamentets
         och rådets direktiv 96/9/EU av den 11 mars 1996 om rättsligt skydd för
         databaser, och nationella implementeringar av det, inklusive
         uppdaterade eller nya versioner av det).

    vii) Andra liknande, likvärdiga eller motsvarande rättigheter i hela världen
         som grundas på tillämplig lag eller fördrag, och alla nationella
         implementeringar därav.

  2. Avståendeförklaring.

  I möjligaste mån enligt, utan att vara i strid med, tillämplig lag, avstår,
överger och frånsäger sig härmed Upplåtaren offentligt, fullständigt, permanent,
oåterkallerligen och ovillkorligen all Upplåtarens Upphovsrätt och Relaterade
rättigheter och därmed relaterade anspråk och rätt att vidta rättsliga åtgärder,
både nu kända och okända (inklusive existerande såväl som framtida anspråk och
rätt att vidta rättsliga åtgärder), när det gäller Verket (i) i samtliga områden
världen över, (ii) under den maximala skyddstiden enligt tillämplig lag eller
fördrag (inklusive framtida förlängningar), (iii) i varje nu existerande och
framtida medium och oavsett antal kopior, och (iv) för vilket syfte som helst,
inklusive men utan begränsning för kommersiellt, reklam- och
marknadsföringsmässigt syfte (“Avståendeförklaringen”).  Upplåtaren gör
Avståendeförklaringen till förmån för varje medlem av allmänheten och till
nackdel för Upplåtarens arvingar, med full avsikt att sådan Avståendeförklaring
inte ska bli föremål för återkallande, hävning, uppsägning, upphörande, eller
annan rättslig eller liknande åtgärd för att förhindra det ostörda nyttjandet av
Verket av allmänheten som avsett i Upplåtarens uttryckliga Avsiktsförklaring.

  3. Reserverad Publik Licens.

  Om någon del av Avståendeförklaringen av någon anledning skulle bedömas sakna
rättslig verkan eller inte uppnå önskad effekt enligt tillämplig lag, ska
Avståendeförklaringen fortsätta gälla i största möjliga utsträckning med
beaktande av Upplåtarens uttryckliga Avsiktsförklaring.  Utöver vad som bedöms
förenligt med Avståendeförklaringen, upplåter Upplåtaren härmed till varje
berörd person en royaltyfri, icke överlåtbar, icke vidarelicensierbar, icke
exklusiv, oåterkallerlig och ovillkorlig licens att utöva Upplåtarens
Upphovsrätt och Relaterade Rättigheter i Verket (i) i samtliga områden i
världen, (ii) under den maximala skyddstiden enligt tillämplig lag eller fördrag
(inklusive framtida förlängningar), (iii) i varje nu existerande och framtida
medium och oavsett antal kopior, och (iv) för vilket syfte som helst, inklusive
men utan begränsning för kommersiellt, reklam- och marknadsföringsmässigt syfte
(“Licensen”).  Licensen ska anses gälla från det datum då CC0 applicerades av
Upplåtaren på Verket.  Skulle någon del av Licensen av någon anledning bedömas
sakna rättslig verkan eller effekt enligt tillämplig lag, ska sådan partiell
ogiltighet eller ineffektivitet inte ogiltigförklara resterande del av Licensen,
och i sådant fall bekräftar härmed Upplåtaren att han eller hon inte kommer att
(i)utöva någon av hans eller hennes återstående Upphovsrätt och Relaterade
Rättigheter i Verket som kvarstår i Verket eller (ii)framställa några relaterade
anspråk och anledning att vidta rättsliga åtgärder med hänsyn till Verket, i
något av fallen som motsätter sig Upplåtarens uttryckliga Avsiktsförklaring.

  4. Begränsningar och Friskrivningar.

    a) Inga varumärkesrättsliga eller patenträttsliga rättigheter som innehas av
       Upplåtaren avstås, överges, ges upp eller licensieras eller påverkas i
       övrigt av detta dokument.

    b) Upplåtaren erbjuder Verket i befintligt skick och lämnar inga utfästelser
       eller några garantier av något slag gällande Verket, uttryckligen,
       undersförstått, lagstadgat eller annars, inklusive utan begränsning
       gällande garantier om äganderätt äganderätt, marknadsmässig kvalitet,
       lämplighet för ett särskild ändamål, icke intrångsskapande, eller
       frånvaro av lantenta eller andra fel, tillförlitlighet, eller förekomsten
       eller frånvaron av fel, oavsett om de hade kunnat upptäckas eller ej,
       allt detta i den utsträckning det är möjligt enligt tillämplig lag.

    c) Upplåtaren friskriver sig från ansvar för att klarera rättigheter med
       andra personer vars rättigheter kan ingå i Verket eller någon form av
       användning därav, inklusive, utan begränsning, annan persons Upphovsrätt
       och Relaterade Rättigheter till Verket.  Upplåtaren friskriver sig vidare
       från ansvar för att inhämta varje form av nödvändigt samtycke, tillåtelse
       eller andra rättigheter som krävs för varje form av användning Verket.

    d) Upplåtaren är införstådd med och bekräftar att Creative Commons inte är
       part enligt detta dokument och inte har någon skyldighet eller
       förpliktelse med hänsyn till denna CC0 eller användning av Verket.
