                              CC0 1.0 UNIVERZALNA

    KORPORACIJA CREATIVE COMMONS (CREATIVE COMMONS CORPORATION, "CREATIVE
    COMMONS") NI ODVETNIŠKA PISARNA IN NE PONUJA PRAVNIH STORITEV ALI PRAVNIH
    NASVETOV.  RAZŠIRJANJE LICENC CREATIVE COMMONS NE USTVARJA RAZMERJA
    ODVETNIK-STRANKA ALI KAKŠNEGA DRUGEGA RAZMERJA.  CREATIVE COMMONS DAJE
    SVOJE LICENCE IN INFORMACIJE O NJIH NA RAZPOLAGO “TAKE KOT SO”.
    CREATIVE COMMONS NE DAJE NOBENIH JAMSTEV GLEDE SVOJIH LICENC, GLEDE VSEBIN,
    KI SO LICENCIRANE POD SPLOŠNIMI POGOJI LICENC, IN Z NJIMI POVEZANIH
    INFORMACIJ.  ODGOVORNOST CREATIVE COMMONS ZA ŠKODO, KI BI IZHAJALA IZ
    UPORABE LICENC, JE IZKLJUČENA, KOLIKOR JE TO ZAKONSKO MOGOČE.

                                Izjava o nameri

  Zakonodaja večine držav na svetu avtorju in kasnejšim imetnikom (v
nadaljevanju: “imetnik”) avtomatično podeljuje izključno Avtorsko in sorodne
pravice (definirano spodaj) na izvirnem avtorskem delu in/ali podatkovni bazi (v
nadaljevanju: “Delo”).

  Nekateri imetniki želijo trajno odstopiti te pravice na Delu za namene
prispevanja v skupnostni korpus ustvarjalnih, kulturnih in znanstvenih del (v
nadaljevanju: “Skupnostni korpus”), na katerih lahko javnost zanesljivo in brez
bojazni, da bo prihajalo do kasnejših zahtevkov iz naslova kršitev, gradi, jih
predela, vključi v druga dela, ponovno uporabi in ponovno distribuira, svobodno,
v kakršnikoli obliki in za kakršnekoli namene, tudi za komercialne namene.  Ti
imetniki lahko prispevajo svoja Dela v Skupnostni korpus za namene spodbujanja
svobodne kulture in nadaljne izdelave ustvarjalnih, kulturnih in znanstvenih
del, ali za pridobivanje ugleda ali širše distribucije njihovih Del deloma preko
uporabe in prizadevanj drugih.

  Oseba, ki Delo da na voljo pod pogoji CC0 (v nadaljevanju: “Izjavitelj”),
kolikor je imetnik Avtorskih in sorodnih pravic na Delu, za zgoraj navedene
in/ali ostale namene in vzgibe, brez pričakovanj po dodatnem plačilu ali
dodatnem nadomestilu, prostovoljno določi, da se uporabi CC0 na Delu in da se
Delo javno distribuira pod pogoji CC0, pri čemer se zaveda svojih Avtorskih in
sorodnih pravic na delu ter pomena in predvidenega pravnega učinka CC0 na
pravice.

  1. Avtorske in sorodne pravice.

  Delo, ki je dano na voljo pod CC0 je lahko varovano z Avtorsko in sorodnimi
pravicami, kar vključuje, ni pa omejeno na naslednje pravice:

    i)   Pravica reproduciranja, predelave, distribuiranja, izvajanja,
         prikazovanja, priobčevanja in prevajanja Dela.

    ii)  Moralne pravice, ki jih prvotni avtor(ji) in/ali izvajalec(i)
         obdrži(jo).

    iii) Pravica do zasebnosti in druge osebnostne pravice, ki se nanašajo na
         podobo osebe, prikazane v Delu.

    iv)  Pravice, ki varujejo pred nelojalno konkurenco v povezavi z Delom, ob
         upoštevanju omejitev v odstavku 4(a) spodaj.

    v)   Pravice, ki varujejo izvlečke, razširjanje in uporabo podatkov v Delu.

    vi)  Pravice na podatkovnih bazah (kot so predvidene v Direktivi 96/9/ES
         Evropskega parlamenta in Sveta z dne 11. marca 1996 o pravnem varstvu
         baz podatkov ali v nacionalni implementacijski zakonodaji, vključno z
         morebitnimi spremembami ali kasnejšimi verzijami direktive).

    vii) Ostalimi podobnimi, enakovrednimi ali ustreznimi pravicami po svetu v
         skladu s pravom, ki se uporablja, ali sporazumom in nacionalno
         implementacijsko zakonodajo.

  2. Odpoved pravicam.

  Izjavitelj se izrecno, v celoti, tajno, nepreklicno in brezpogojno odpoveduje,
  opušča in predaja vse svoje Avtorske in sorodne pravice ter povezane zahtevke
  in podlage za tožbo, ki so mu znane ali neznane (vključno s sedanjimi in
  prihodnjimi zahtevki in podlagami za tožbo) v zvezi z Delom v največjem
  dovoljenem obsegu, ampak ne v nasprotju s pravom, ki se uporablja, (i) za ves
  svet, (ii) za najdaljše obdobje trajanja, kot ga predvideva pravo, ki se
  uporablja, ali sporazum (vključno z morebitnim prihodnjim časovnim
  podaljšanjem), (iii) na kateremkoli trenutnem ali prihodnjem mediju ter za
  nedoločeno število kopij in (iv) za kakršnekoli namene, vključno brez omejitev
  za komercialne, oglaševalske ali promocijske namene (v nadaljevanju: Odpoved
  pravicam).  Izjavitelj se odpoveduje pravicam v korist vsakega člana širše
  javnosti ter v škodo dedičev in naslednikov Izjavitelja z namenom, da taka
  odpoved ni predmet razveljavitve, odpovedi, prenehanja ali druge pravne
  podlage, ki ovira mirno uživanje Dela s strani javnosti kot predvideva izrecna
  Izjava o nameri Izjavitelja.

  3. Rezervna javna licenca.

  V primeru, da je katerikoli del Odpovedi pravicam iz kakršnegakoli razloga
pravno neveljaven ali neučinkovit glede na pravo, ki se uporablja, Odpoved
pravicam ostane v veljavi v največjem dovoljenem obsegu glede na izrecno Izjavo
o nameri Izjavitelja.  Poleg tega, v obsegu, v katerem je Odpoved pravicam
neveljavna ali neučinkovita, Izjavitelj vsakomur podeljuje brezplačno,
neprenosljivo, neizključno, nepreklicno in brezpogojno licenco, ki je ni mogoče
podlicencirati, za izvrševanje Avtorskih in sorodnih pravic Izjavitelja na Delu
(i) za ves svet, (ii) za najdaljše obdobje trajanja, kot ga predvideva pravo, ki
se uporablja, ali sporazum (vključno z morebitnim prihodnjim časovnim
podaljšanjem), (iii) na kateremkoli trenutnem ali prihodnjem mediju ter za
nedoločeno število kopij in (iv) za kakršnekoli namene, vključno za komercialne,
oglaševalske ali promocijske namene (v nadaljevanju: Licenca).  Licenca se šteje
za veljavno od dneva, ko je Izjavitelj Delo dal na voljo pod pogoji CC0.  V
primeru, da je katerikoli del Licence iz kakršnegakoli razloga neveljaven ali
neučinkovit glede na pravo, ki se uporablja, takšna delna neveljavnost ali
neučinkovitost ne vpliva na veljavnost ostalih delov Licence, in v takem primeru
Izjavitelj potrjuje, da ne bo (i) izvrševal Avtorskih ali sorodnih pravic na
Delu, ki jih obdrži ali (ii) uveljavljal kakršnihkoli povezanih zahtevkov in
podlag za tožbo v povezavi z Delom, ki nasprotujejo izrecni Izjavi o nameri
Izjavitelja.

  4. Omejitve in opozorila.

    a) Izjavitelj se s tem dokumentom ne odpoveduje, opušča, predaja, licencira
       ali na kakršenkoli drug način vpliva na pravice iz svojih znamk in
       patentov.

    b) Izjavitelj ponuja Delo “kot je” in ne daje nobenih izrecnih, implicitnih,
       zakonskih ali drugačnih zagotovil in jamstev glede Dela, vključno z
       jamstvi glede pravnih napak, primernosti za prodajo, primernosti za
       določen namen, kršitev pravic, odsotnosti skritih ali drugih okvar,
       točnosti ter glede prisotnosti ali odsotnosti napak, znanih ali neznanih,
       odkritih ali takšnih, ki jih ni mogoče odkriti, v največjem obsegu, ki je
       dovoljen v skladu s pravom, ki se uporablja.

    c) Izjavitelj ne prevzema odgovornosti za razčiščevanje pravic tretjih v
       zvezi z Delom ali kakršnokoli uporabo Dela, vključno z Avtorskimi in
       sorodnimi pravicami tretjih.  Poleg tega Izjavitelj ne prevzema
       odgovornosti za pridobivanje potrebnih soglasij, dovoljenj ali drugih
       pravic, ki so potrebne za uporabo Dela.

    d) Izjavitelj razume in se zaveda, da Creative Commons ni stranka tega
       dokumenta in da nima dolžnosti ali obveznosti v zvezi s CC0 ali uporabo
       Dela.
