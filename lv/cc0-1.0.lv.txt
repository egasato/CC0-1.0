                               CC0 1.0 UNIVERSĀLS

    CREATIVE COMMONS CORPORATION (“CREATIVE COMMONS”) NAV JURIDISKA FIRMA UN
    NENODROŠINA JURIDISKUS PAKALPOJUMUS.  CREATIVE COMMONS PUBLISKO LICENČU
    IZPLATĪŠANA NERADA PĀRSTĀVJA-KLIENTA ATTIECĪBAS.  CREATIVE COMMONS
    NODROŠINA SAVU LICENČU UN AR TĀM SAISTĪTAS INFORMĀCIJAS PIEEJAMĪBU,
    BALSTOTIES UZ “TĀDS, KĀDS IR” PIEŅĒMUMU.  CREATIVE COMMONS NESNIEDZ
    NEKĀDAS GARANTIJAS SAISTĪBĀ AR ŠĪ DOKUMENTA IZMANTOŠANU VAI INFORMĀCIJU,
    KAS SNIEGTA ZEMĀK, UN ATSAKĀS NO ATBILDĪBAS PAR ZAUDĒJUMIEM, KAS
    RADUŠIES ŠĪ DOKUMENTA VAI INFORMĀCIJAS VAI DARBU IZMANTOŠANAS DĒĻ.

                               Mērķa deklarācija

  Lielākajā daļā pasaules jurisdikciju Autortiesības un blakustiesības
(definētas zemāk) automātiski, ekskluzīvi tiek piešķirtas darba un/vai datubāzes
(turpmāk abi – Darbs) autoram un sekojošajiem īpašniekiem (katrs un visi kopā –
Īpašnieks).

  Konkrēti īpašnieki vēlas uz neierobežotu laiku atteikties no tiesībām uz Darbu
ar mērķi sniegt ieguldījumu publiski pieejamajos radošajos, kultūras un
zinātniskajos darbos (“Publiski pieejamie darbi”), kurus sabiedrība var uzticami
un bez bailēm par nākotnē sekojošiem iespējamiem autortiesību pārkāpuma
prasījumiem papildināt, pārveidot, ievietot citos darbos, atkārtoti izmantot un
brīvi izplatīt jebkādā formā un jebkādiem mērķiem, tajā skaitā komerciāliem
nolūkiem bez ierobežojumiem.  Šie īpašnieki var dot ieguldījumu Publiski
pieejamajiem darbiem, lai popularizētu brīvās kultūras ideālu un turpmāku
radošu, kulturālu un zinātnisku darbu radīšanu, vai lai iegūtu reputāciju vai
plašāku savu darbu izplatīšanu, daļēji izmantojot citu cilvēku darbu.

  Persona, kura attiecina CC0 licenci uz Darbu (turpmāk – Attiecinātājs) un ir
Autortiesību un blakustiesību uz Darbu īpašnieks, brīvprātīgi izvēlas attiecināt
CC0 uz Darbu un publiski izplatīt Darbu saskaņā ar licences nosacījumiem ar
iepriekšminētajiem nolūkiem un bez gaidām par papildu atlīdzību vai
kompensāciju, apzinoties savas Autortiesības vai blakustiesības uz Darbu un CC0
nozīmi un juridisko ietekmi uz šīm tiesībām.

  1. Autortiesības un blakustiesības.

  Darbs, kas ir pieejams saskaņā ar CC0 licenci, var tikt aizsargāts ar
autortiesībām un ar tām saistībām tiesībām (Autortiesībām un blakustiesībām).
Autortiesības un blakustiesības tostarp, bet ne tikai, iekļauj šādas tiesības:

    i)   reproducēt, pārveidot, izplatīt, izpildīt, raidīt, komunicēt un tulkot
         Darbu.

    ii)  darba autora(-u) un/vai izpildītāja(-u) personiskās tiesības.

    iii) publicitātes un privātuma tiesības attiecībā uz personas attēlu vai
         līdzību, kas attēlota Darbā.

    iv)  tiesības uz aizsardzību pret negodīgu konkurenci attiecībā uz Darbu,
         kas ir pakļautas 4(a) sadaļā minētajiem ierobežojumiem.

    v)   tiesības, kas aizsargā Darbā iekļauto datu izgūšanu, izplatīšanu,
         izmantošanu un atkārtotu izmantošanu.

    vi)  datubāzu tiesības (piemēram, tās, kuras izriet no Eiropas Parlamenta un
         Padomes 1996. gada 11. marta Direktīvas 96/9/EC par datubāzu tiesisko
         aizsardzību, kā arī no jebkuras šīs direktīvas pārņemšanas nacionālajās
         tiesībās, ieskaitot tās grozījumus un papildinājumus).

    vii) citas līdzīgas, ekvivalentas vai attiecināmas tiesības visā pasaulē,
         kuras ir balstītas uz spēkā esošiem tiesību aktiem vai līgumiem un
         jebkādām to ieviešanām nacionālajās tiesībās.

  2. Atteikšanās no tiesībām.

  Ciktāl vien iespējams, bet nepārkāpjot spēkā esošos tiesību aktus,
Attiecinātājs ar šo atklāti, pilnībā, pastāvīgi, neatsaucami un bez nosacījumiem
atsakās, atstāj un atdod visas no Attiecinātāja Autortiesībām un blakustiesībām
izrietošās tiesības, kā arī ar tām saistītos zināmos vai vēl nezināmos
prasījumus un lietu ierosināšanas pamatus (ieskaitot esošos un nākotnes
prasījumus un lietu ierosināšanas pamatus) attiecībā uz šo Darbu: (i) visās
pasaules teritorijās; (ii) ilgāko iespējamo laiku, kuru nosaka spēkā esošie
tiesību akti vai līgumi (ieskaitot termiņu pagarinājumus nākotnē), (iii) jebkurā
pastāvošā vai nākotnē tapušā medijā un jebkādā kopiju skaitā un (iv) jebkādam
nolūkam, ieskaitot neierobežotus komerciālus, reklāmas vai popularizēšanas
mērķus (turpmāk – Atteikšanās no tiesībām).  Attiecinātājs Atteikšanos no
tiesībām īsteno katra sabiedrības locekļa labā, ar to kaitējot Attiecinātāja
mantiniekiem un tiesību pārņēmējiem, un pilnībā apzinoties, ka šāda Atteikšanās
no tiesībām nav atsaucama, anulējama, atceļama, pārtraucama vai pakļauta
jebkādai citai juridiskai vai līdzīgai darbībai, kas varētu pārtraukt
sabiedrībai piešķirto iespēju izbaudīt Darbu, kā paredzēts ar Attiecinātāja
izteikto mērķa deklarāciju.

  3. Publiskās licences atsaukšana.

  Gadījumā, ja, pamatojoties uz spēkā esošajiem tiesību aktiem, Atteikšanās no
tiesībām kādā tās daļā jebkāda iemesla dēļ ir atzīstama par nederīgu vai spēkā
neesošu, tai tomēr ir jāpaliek spēkā tiktāl, cik vien iespējams, ņemot vērā
Attiecinātāja izteikto mērķa deklarāciju.  Papildu, ciktāl tas attiecināms uz
Atteikšanos no tiesībām, ar šo Attiecinātājs katrai no saistītajām personām
nodod bezatlīdzības, nepārvedamu, nesublicencējamu, bezizņēmuma, neatsaucamu un
beznosacījumu licenci, kas ļauj izmantot Attiecinātāja Autortiesības un
blakustiesības uz Darbu: (i) visās pasaules teritorijās, (ii) ilgāko iespējamo
laiku, kuru nosaka spēkā esošie tiesību akti vai līgumi (ieskaitot termiņu
pagarinājumus nākotnē), (iii) jebkurā pastāvošā vai nākotnē tapušā medijā un
jebkādā kopiju skaitā un (iv) jebkādam nolūkam, ieskaitot neierobežotus
komerciālus, reklāmas vai popularizēšanas mērķus (turpmāk – Licence).  Licence
tiek uzskatīta par spēkā esošu no datuma, kad Attiecinātājs uz Darbu
attiecinājis CC0.  Gadījumā, ja, pamatojoties uz spēkā esošajiem tiesību aktiem,
Licence kādā tās daļā jebkāda iemesla dēļ ir atzīstama par nederīgu vai spēkā
neesošu, tas nepadara par spēkā neesošu Licences pārējo daļu, un šādos gadījumos
Attiecinātājs ar šo apstiprina, ka viņš vai viņa (i) neizmantos nevienu no viņai
vai viņam atlikušajām Autortiesībām un blakustiesībām uz Darbu vai (ii)
neizvirzīs nekādus ar Darbu saistītus prasījumus un pamatus lietas
ierosināšanai, kas būtu pretrunā ar Attiecinātāja izteikto mērķa deklarāciju.

  4. Ierobežojumi un atruna.

    a) Šis dokuments neatceļ, nemaina, nelicencē un nekā citādi neietekmē
       Attiecinātāja tiesības uz preču zīmēm vai patentiem.

    b) Attiecinātājs piedāvā Darbu pēc “tāds, kāds ir” principa, un, ciktāl to
       pieļauj spēkā esošie tiesību akti, attiecībā uz Darbu nesniedz nekāda
       veida atklātus, noprotamus, likumā noteiktus vai cita veida paziņojumus
       vai garantijas, tostarp bez izņēmumiem arī garantijas par nosaukumu,
       piemērotību vai derīgumu konkrētam nolūkam, likumu nepārkāpšanu vai
       slēptu vai citu defektu neesamību, precizitāti vai atklājamu vai
       neatklājamu kļūdu esamību vai neesamību.

    c) Attiecinātājs neatbild par citu personu tiesībām, kuras varētu attiekties
       uz Darbu vai tā lietošanu, izmantošanu, tajā skaitā bez ierobežojuma arī
       par jebkuras personas Autortiesībām un blakustiesībām saistībā ar Darbu.
       Turklāt Attiecinātājs neatbild par jebkādu nepieciešamo apstiprinājumu,
       atļauju vai citu tiesību iegūšanu, kas nepieciešama jebkādai Darba
       izmantošanai.

    d) Attiecinātājs izprot un atzīst, ka Creative Commons nav šajā dokumentā
       iesaistītā puse un tām nav pienākumu vai saistību attiecībā uz šo CC0 vai
       Darba izmantošanu.
