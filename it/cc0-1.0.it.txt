                              CC0 1.0 UNIVERSALE

    L'ASSOCIAZIONE CREATIVE COMMONS NON È UNO STUDIO LEGALE E NON FORNISCE
    SERVIZI DI CONSULENZA LEGALE.  LA DISTRIBUZIONE DI QUESTO DOCUMENTO NON
    INSTAURA UN RAPPORTO AVVOCATO-CLIENTE.  CREATIVE COMMONS FORNISCE
    INFORMAZIONI DA CONSIDERARSI "COSÌ COME SONO".  CREATIVE COMMONS NON
    PRESTA ALCUNA GARANZIA RIGUARDO L'USO DI QUESTO DOCUMENTO O DELLE
    INFORMAZIONI OD OPERE MESSE A DISPOSIZIONE AI SENSI DELLO STESSO, E SI
    ESIME DA OGNI RESPONSABILITÀ PER I DANNI DERIVANTI DALL'USO DEGLI
    STESSI.

                            Dichiarazione d'Intenti

  Le leggi della maggior parte degli stati nel mondo conferiscono
automaticamente Diritti d'Autore e Connessi (definiti nel prosieguo) all'autore
e/o costitutore ed ai suoi aventi causa (ciascuno dei quali, e collettivamente,
il "titolare") di un'opera dell'ingegno originale e/o di una banca di dati
(ciascuna, un'"Opera").

  Alcuni titolari desiderano rinunciare definitivamente a questi diritti
sull'Opera al fine di contribuire ad un patrimonio comune di opere creative,
culturali e scientifiche ("Commons"), che il pubblico può sviluppare
ulteriormente, modificare, inserire in altre opere, riutilizzare e ridistribuire
del tutto liberamente, in qualsiasi forma e per ogni finalità, inclusi senza
alcun limite anche scopi commerciali, potendo fare affidamento sul fatto che non
sarà intrapresa alcuna azione legale per violazione dei diritti da parte dei
titolari.  Questi titolari possono contribuire ai Commons per promuovere
l'ideale di una cultura libera e la produzione ulteriore di opere creative,
culturali e scientifiche, o per costruirsi una reputazione o favorire una
maggiore distribuzione delle proprie Opere in parte attraverso l'utilizzo e
l'attività di altre persone.

  Per questi e/o per altri scopi e motivazioni, e senza alcuna aspettativa di
ulteriore remunerazione o indennizzo, la persona che associa CC0 ad un'Opera (il
"Dichiarante") nella misura in cui è titolare di Diritti d'Autore e Connessi
sull'Opera, volontariamente sceglie di applicare la licenza CC0 all'Opera e di
distribuirla pubblicamente secondo i suoi termini, con la consapevolezza della
propria titolarità di Diritti d'Autore e Connessi sull'Opera e del significato e
degli effetti che, dal punto di vista giuridico, la licenza CC0 produrrà su tali
diritti.

  1. Diritti d'Autore e Connessi.

  Un'Opera messa a disposizione in base alla licenza CC0 può essere protetta in
base al diritto d'autore ed ai diritti a questo connessi od affini ("Diritti
d'Autore e Connessi").  I Diritti d'Autore e Connessi includono, ma non sono
limitati a, i seguenti:

    i)   Diritto di riprodurre, adattare, distribuire, eseguire, esporre,
         comunicare e tradurre l'Opera.

    ii)  Diritti morali detenuti dall'autore o dagli autori originari e/o
         dall'artista o dagli artisti interpreti ed esecutori.

    iii) Diritti all'immagine ed alla riservatezza in riferimento all'immagine
         di una persona o alla sua raffigurazione in un'Opera.

    iv)  Protezione contro la concorrenza sleale per quel che riguarda l'Opera,
         con le limitazioni contenute nel successivo par. 4(a).

    v)   Diritti che riguardano l'estrazione, la diffusione, l'utilizzazione ed
         il riutilizzo di dati contenuti nell'Opera.

    vi)  Diritti sulle banche di dati (quali quelli risultanti dalla Direttiva
         96/9/CE del Parlamento Europeo e del Consiglio del 11 marzo 1996
         relativa alla tutela giuridica delle banche di dati e dalle leggi
         nazionali di attuazione, inclusa ogni modifica o successiva versione di
         tale direttiva).

    vii) Ogni altro diritto simile, equivalente o corrispondente nel mondo che
         tragga origine da una legge o da un trattato o convenzione
         internazionale, e dalle rispettive leggi nazionali di attuazione.

  2. Rinuncia.

  Nella più ampia misura permessa dalla legge applicabile, e senza contravvenire
ad essa, il Dichiarante con la presente apertamente, pienamente,
permanentemente, irrevocabilmente ed incondizionatamente rinuncia, abbandona e
cede ogni proprio Diritto d'Autore e Connesso, ogni relativa pretesa,
rivendicazione, causa ed azione, sia al momento nota o ignota (includendo
espressamente le pretese presenti come quelle future) relativa all'Opera (i) in
tutto il mondo, (ii) per la durata massima prevista dalla legge applicabile o
dal diritto internazionale (includendo espressamente le future possibili
estensioni del termine di protezione), (iii) per ogni possibile supporto e
modalità di distribuzione presente o futura e senza limitazioni riguardanti il
numero delle copie, e (iv) per qualunque scopo, incluse, senza limitazione
alcuna, le finalità commerciali, pubblicitarie o promozionali (la "Rinuncia").
Il Dichiarante effettua la Rinuncia a beneficio di ogni membro del pubblico
largamente inteso ed a discapito dei propri eredi legittimi o testamentari,
avendo piena coscienza che tale Rinuncia non potrà essere soggetta a revoca,
rescissione, annullamento, termine o ad ogni altra azione intrapresa in base
alla legge o all'equità, volta ad interrompere il pacifico godimento dell'Opera
da parte del pubblico come indicato espressamente dal Dichiarante nella
Dichiarazione d'Intenti.

  3. Licenza Pubblica in Subordine.

  Se una qualsiasi parte della Rinuncia dovesse per una qualunque ragione essere
giudicata invalida od inefficace secondo la legge applicabile, la Rinuncia dovrà
comunque essere preservata nella più ampia misura permessa, tenendo conto della
Dichiarazione d'Intenti del Dichiarante.  Inoltre, in tali casi, il Dichiarante
garantisce ad ogni soggetto a cui sia derivato o possa derivare un pregiudizio
una licenza gratuita, non trasferibile, non sub-licenziabile, non esclusiva,
irrevocabile e non soggetta a condizioni per esercitare i Diritti d'Autore e
Connessi del Dichiarante sull'Opera (i) in tutto il mondo, (ii) per la durata
massima prevista dalla legge applicabile o dal diritto internazionale
(includendo espressamente le future possibili estensioni del termine di
protezione), (iii) per ogni possibile supporto e modalità di distribuzione
presente o futura e senza limitazioni riguardanti il numero delle copie, e (iv)
per qualunque scopo, incluse, senza limitazione alcuna, le finalità commerciali,
pubblicitarie o promozionali (la "Licenza").  La Licenza sarà ritenuta valida ed
efficace dalla data in cui CC0 fu applicata dal Dichiarante all'Opera.  Se una
qualsiasi parte della Licenza dovesse per qualunque ragione essere giudicata
invalida od inefficace secondo la legge applicabile, tale invalidità parziale od
inefficacia non invaliderà il resto della Licenza, ed in tal caso il Dichiarante
afferma con la presente che (i) non eserciterà nessuno dei propri residui
Diritti d'Autore e Connessi relativi all'Opera o (ii) non agirà in giudizio o in
altro modo rivendicherà diritti sull'Opera, laddove ciò sia in contrasto con
l'espressa Dichiarazione d'Intenti del Dichiarante.

  4. Limitazioni ed Esenzioni da Responsabilità.

    a) Nessun marchio o brevetto detenuto dal Dichiarante è fatto oggetto di
       rinuncia, abbandonato, ceduto, licenziato od altrimenti interessato da
       questo documento.

    b) Il Dichiarante offre l'Opera così com'è e non fornisce nessuna garanzia
       di alcun tipo sull'Opera, che sia espressa, implicita, derivante dalla
       legge o altrimenti, includendo, senza limitazione alcuna, garanzie sulla
       titolarità, commerciabilità, idoneità per un particolare scopo, non
       violazione di norme, assenza di difetti latenti o di altri difetti,
       esattezza, presenza od assenza di errori, rinvenibili o meno, nella più
       ampia misura permessa dalla legge applicabile.

    c) Il Dichiarante declina ogni responsabilità per diritti di proprietà o
       diritti a compenso che altre persone possano rivendicare sull'Opera o
       relativamente ad un suo particolare utilizzo, includendo senza
       limitazioni i Diritti d'Autore e Connessi che altre persone possano
       rivendicare sull'Opera.  Il Dichiarante declina inoltre ogni
       responsabilità derivante dall' ottenimento di tutti i necessari consensi,
       permessi o altri diritti richiesti per l'utilizzo dell'Opera.

    d) Il Dichiarante comprende e riconosce che Creative Commons non è parte di
       questo documento e non ha alcun dovere o obbligazione relativamente alla
       licenza CC0 od all'utilizzo dell'Opera.
