                              CC0 1.0 UNIVERZALNO

    PRAVNI SUBJEKT CREATIVE COMMONS NIJE ODVJETNIČKI URED I NE PRUŽA PRAVNE
    USLUGE ILI SAVJETE.  STAVLJANJEM NA RASPOLAGANJE OVOG DOKUMENTA NE
    ZASNIVA SE ODNOS PRAVNOG ZASTUPANJA.  CREATIVE COMMONS OVE INFORMACIJE
    STAVLJA NA RASPOLAGANJE „KAKVE JESU”.  CREATIVE COMMONS NE DAJE NIKAKVA
    JAMSTVA U POGLEDU UPOTREBE OVOG DOKUMENTA ILI OVDJE NAVEDENIH
    INFORMACIJA ILI DJELA I NE PRIZNAJE ODGOVORNOST ZA ŠTETU NASTALU
    UPORABOM OVOG DOKUMENTA ILI OVDJE NAVEDENIH INFORMACIJA ILI DJELA.

                                 Izjava o svrsi

  Zakoni u većini jurisdikcija diljem svijeta stvaratelju i naknadnim
nositeljima prava (svaki od njih je „nositelj prava”) automatski dodjeljuju
isključivo Autorsko pravo i povezana prava (definirano u nastavku) na izvorno
autorsko djelo i/ili bazu podataka (svako od njih je „Djelo”).

  Neki nositelji prava žele se trajno odreći tih prava na Djelo u svrhu
uvrštavanja u zajednička dobra kreativnih, kulturnih i znanstvenih djela
(„Zajednička dobra”) koja javnost može pouzdano i bez bojazni od naknadnih
zahtjeva zbog povrede prava nadograditi, izmijeniti, uvrstiti u druga djela,
ponovno upotrijebiti i dalje distribuirati što slobodnije u bilo kojem obliku i
u bilo koju svrhu, uključujući, bez ograničenja, u komercijalne svrhe.  Ti
nositelji prava mogu doprinijeti Zajedničkim dobrima radi promicanja ideala
slobodne kulture i daljnje izrade kreativnih, kulturnih i znanstvenih djela, ili
kako bi stekli ugled ili poboljšali distribuciju svojeg Djela, djelomično
zahvaljujući uporabi i naporima drugih osoba.

  Za te i/ili druge svrhe i motivacije te bez očekivanja dodatne protučinidbe
ili naknade, osoba koja povezuje CC0 s Djelom („Potvrditelj”), ako je nositelj
Autorskog prava i povezanih prava na Djelo, dobrovoljno odlučuje primjenjivati
CC0 na Djelo te javno distribuirati Djelo u skladu s uvjetima CC0, poznavajući
svoje Autorsko pravo i povezana prava na Djelo te značenje i predviđeni pravni
učinak CC0 na ta prava.

  1. Autorsko pravo i povezana prava.

  Djelo stavljeno na raspolaganje pod uvjetima CC0 možda je zaštićeno autorskim
pravom i povezanim ili srodnim pravima („Autorsko pravo i povezana prava”).
Autorsko pravo i povezana prava uključuju, ali nisu ograničena:

    i)   Na pravo na reproduciranje, prilagodbu, distribuciju, izvođenje,
         prikazivanje, priopćavanje i prevođenje Djela.

    ii)  Na moralna prava koja su zadržali izvorni autori i/ili izvođači.

    iii) Na prava na publicitet i privatnost koja se odnose na sliku ili prikaz
         osobe u Djelu.

    iv)  Na prava koja štite od nelojalne konkurencije u pogledu Djela, podložno
         ograničenjima iz članka 4. stavka (a) u nastavku.

    v)   Na prava koja štite izvlačenje, diseminiranje, uporabu i ponovnu
         uporabu podataka iz Djela.

    vi)  Na prava proizvođača baza podataka (poput onih koja proizlaze iz
         Direktive 96/9/EZ Europskog parlamenta i Vijeća od 11. ožujka 1996. o
         pravnoj zaštiti baza podataka te u okviru bilo koje provedbe te
         direktive na nacionalnoj razini, uključujući svaku izmijenjenu ili novu
         verziju takve direktive).

    vii) Na ostala slična, istovjetna ili odgovarajuća prava diljem svijeta na
         temelju mjerodavnog prava ili međunarodnog ugovora te svake provedbe na
         nacionalnoj razini.

  2. Odricanje od prava.

  U najvećoj mjeri dopuštenoj mjerodavnim pravom, ali ne u suprotnosti s njim,
Potvrditelj se otvoreno, u cijelosti, trajno, neopozivo i bezuvjetno odriče,
napušta i ustupa svoje Autorsko i povezana prava, te sve povezane zahtjeve i
temelje za postupanje, bez obzira na to jesu li poznati ili nepoznati
(uključujući postojeće i buduće zahtjeve i temelje za postupanje), na Djelo (i)
u cijelom svijetu, (ii) na maksimalno razdoblje predviđeno mjerodavnim pravom
ili međunarodnim ugovorom (uključujući buduća produljenja), (iii) na bilo kojem
postojećem ili budućem mediju i u bilo kojem broju primjeraka i (iv) za bilo
koju svrhu, uključujući, bez ograničenja, u komercijalne, reklamne ili
promidžbene svrhe („Odricanje od prava”).  Potvrditelj se odriče prava
(Odricanje od prava) u korist svakog pojedinca te na štetu svojih nasljednika i
pravnih sljednika s namjerom da takvo Odricanje od prava ne bude predmetom
opoziva, poništenja, ukidanja, otkazivanja ni ikakve druge pravne ili pravične
mjere kojom bi se narušilo neometano uživanje javnosti u Djelu kako je
predviđeno Izjavom o svrsi Potvrditelja.

  3. Rezervna javna licencija.

  Ako se bilo koji dio Odricanja od prava iz bilo kojeg razloga proglasi pravno
nevaljanim ili bez pravnog učinka prema mjerodavnom pravu, Odricanje se mora
očuvati u najvećoj dopuštenoj mjeri uzimajući u obzir izričitu Izjavu o svrsi
Potvrditelja.  Osim toga, u mjeri u kojoj je Odricanje od prava proglašeno
nevaljanim ili bez pravnog učinka, Potvrditelj svakoj predmetnoj osobi
dodjeljuje besplatnu, neprenosivu, neisključivu, neopozivu i bezuvjetnu
licenciju bez prava podlicenciranja za korištenje Autorskog prava i povezanih
prava Potvrditelja na Djelo (i) u cijelom svijetu, (ii) na maksimalno razdoblje
predviđeno mjerodavnim pravom ili međunarodnim ugovorom (uključujući buduća
produljenja), (iii) na bilo kojem postojećem ili budućem mediju i u bilo kojem
broju primjeraka i (iv) za bilo koju svrhu, uključujući, bez ograničenja, u
komercijalne, reklamne ili promidžbene svrhe („Licencija”).  Smatra se da
Licencija stupa na snagu na datum na koji Potvrditelj primijeni CC0 na Djelo.
Ako se bilo koji dio Licencije iz bilo kojeg razloga proglasi pravno nevaljanim
ili bez pravnog učinka prema mjerodavnom pravu, takva djelomična nevaljanost ili
neprimjenjivost ne utječe na valjanost ostatka licencije te u tom slučaju
Potvrditelj potvrđuje da neće (i) koristiti nijedno preostalo Autorsko pravo i
povezana prava na Djelo ni (ii) imati bilo kakve povezane zahtjeve i temelje za
postupanje u odnosu na Djelo u suprotnosti s Izjavom o svrsi Potvrditelja.

  4. Ograničenja i odricanja od odgovornosti.

    a) Potvrditelj se ovim dokumentom ne odriče žiga ni patentnog prava te ih ne
       napušta, ne ustupa i ne licencira niti ovaj dokument na njih ikako
       utječe.

    b) Potvrditelj nudi Djelo kakvo jest i ne daje nikakve izjave niti jamstva u
       pogledu Djela, izričito, posredno, na temelju zakona ili na drugi način,
       uključujući, bez ograničenja, jamstva u pogledu vlasništva, stavljanja na
       tržište, prikladnosti za određenu svrhu, jamstvo u pogledu nepostojanja
       kršenja prava ili nepostojanja skrivenih ili drugih nedostataka, točnosti
       ili u pogledu postojanja ili nepostojanja pogrešaka koje je moguće ili
       nije moguće otkriti, sve u najvećoj mjeri koja je dopuštena mjerodavnim
       pravom.

    c) Potvrditelj se odriče odgovornosti za utvrđivanje prava drugih osoba koja
       možda imaju na Djelu ili na bilo kakvu uporabu Djela, uključujući, bez
       ograničenja, bilo čije Autorsko pravo i povezana prava na Djelo.
       Nadalje, Potvrditelj se odriče odgovornosti za dobivanje bilo kakvih
       potrebnih odobrenja, dozvola ili drugih prava potrebnih za bilo kakvu
       uporabu Djela.

    d) Potvrditelj razumije i prihvaća da pravni subjekt Creative Commons nije
       stranka ovog dokumenta i da nema nikakvu dužnost ni obvezu u pogledu ovog
       dokumenta CC0 ili uporabe Djela.
