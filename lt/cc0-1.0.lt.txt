                               CC0 1.0 UNIVERSALI

    CREATIVE COMMONS CORPORATION NĖRA TEISINES PASLAUGAS TEIKIANTI ĮMONĖ IR
    NETEIKIA TEISINIŲ PASLAUGŲ AR KONSULTACIJŲ.  ŠIO DOKUMENTO PLATINIMAS
    NESUKURIA SANTYKIO TARP TEISINES PASLAUGAS TEIKIANČIO ASMENS IR KLIENTO.
    CREATIVE COMMONS ŠIĄ INFORMACIJĄ VARTOTOJAMS PATEIKIA NAUDOTI TOKIĄ,
    KOKIA JI YRA SAVO (VARTOTOJŲ) RIZIKA.  CREATIVE COMMONS NETEIKIA JOKIŲ
    GARANTIJŲ DĖL ŠIO DOKUMENTO NAUDOJIMO, AR DĖL INFORMACIJOS AR OBJEKTŲ,
    KURIE PATEIKIAMI PAGAL ŠĮ DOKUMENTĄ, NAUDOJIMO, TAIP PAT NEPRISIIMA
    ATSAKOMYBĖS DĖL ŽALOS IR NUOSTOLIŲ, GALINČIŲ ATSIRASTI DĖL ŠIO DOKUMENTO
    PANAUDOJIMO, AR INFORMACIJOS IR OBJEKTŲ, PATEIKIAMŲ PAGAL ŠĮ DOKUMENTĄ,
    PANAUDOJIMO.

                            Dichiarazione d'Intenti

  Daugelyje pasaulio jurisdikcijų galiojantys teisės aktai kūrėjui ir jo teisių
turėtojams (toliau, kartu ar atskirai, vadinami „teisių turėtojais“)
automatiškai suteikia išimtines Autorių ir Gretutines Teises (jų apibrėžimai
pateikti žemiau) į originalų autorinį darbą ir/ar duomenų bazę (toliau
kiekvienas atskirai vadinami „Kūriniu“).

  Kai kurie teisių turėtojai pageidauja visam laikui atsisakyti tokių teisių į
Kūrinį tam, kad prisidėtų prie bendros meno, kultūros ir mokslo darbų visumos
sukūrimo, kad visuomenės nariai galėtų, patikimai ir be nuogąstavimų dėl galimų
pretenzijų dėl teisių pažeidimo, Kūriniais remtis, juos modifikuoti, įtraukti į
kitus kūrinius, pakartotinai naudoti ir pakartotinai platinti, kaip tik įmanoma
laisvai bet kokia forma ir bet kokiais tikslais, įskaitant ir komercinius.
Tokie teisių turėtojai gali prisidėti prie kūrimo tam, kad remtų laisvai
prieinamos kultūros idealą ir tolimesnį meno, kultūros ir mokslo darbų kūrimą,
arba, per kitų asmenų naudojimąsi ir pastangas, siekti didesnės savo Kūrinio
sklaidos ir žinomumo įgijimo.

  Dėl nurodytų ir/ar kitų tikslų ir motyvų, nesitikėdamas jokio papildomo
atlyginimo ar kompensacijų, Kūrinį su CC0 susiejęs asmuo („Pareiškėjas“), tiek,
kiek asmuo yra Autorių ir Gretutinių Teisių į Kūrinį turėtojas, laisva valia,
būdamas pilnai informuotas apie savo Autorių ir Gretutines Teises į Kūrinį ir
CC0 pritaikymo reikšmę bei teisines pasekmes šioms teisėms, pasirinko Kūriniui
taikyti CC0 ir viešai platinti Kūrinį pagal CC0 sąlygas.

  1. Autorių ir Gretutinės Teisės.

  Pagal CC0 platinamas Kūrinys gali būti saugomas autorių ir gretutinių teisių
(„Autorių ir Gretutinės Teisės“).  Autorių ir Gretutinės Teisės apima, bet
neapsiriboja, šias teises:

    i)   Teisę atgaminti, adaptuoti, platinti, atlikti, rodyti, skelbti ir
         išversti Kūrinį.

    ii)  Neturtinės teisės neperduodamos kitiems asmenims.

    iii) Viešumo ir privatumo teises, , susijusias su Kūrinyje naudojamo žmogaus
         atvaizdu ar panašumu į jį.

    iv)  Nuo nesąžiningos konkurencijos saugančias teises, kiek tai susiję su
         Kūriniu, atsižvelgiant į žemiau esančiame skyriuje 4(a) nurodytus
         apribojimus.

    v)   Teises, saugančias Kūrinyje panaudotų duomenų gavimą, platinimą,
         naudojimą ir pakartotinį naudojimą.

    vi)  Teises į duomenų bazes (tokias, kaip teisės, kylančios pagal Europos
         Parlamento ir Tarybos direktyvą 96/9/EB dėl duomenų bazių teisinės
         apsaugos ir bet kokius ją įgyvendinančius nacionalinius teisės aktus,
         įskaitant visus šios direktyvos pakeitimus ar vėlesnes versijas).

    vii) Kitas panašias, analogiškas ar atitinkamas teises visame pasaulyje,
         kylančias iš taikytinos teisės ar tarptautinės sutarties, ir bet kokių
         jas įgyvendinančių nacionalinių teisės aktų.

  2. Teisių Atsisakymas.

  Didžiausia taikytinos teisės leidžiama apimtimi, tačiau jai neprieštaraujant,
Pareiškėjas atvirai, visa apimtimi, neatšaukiamai ir besąlygiškai atsisako ir
nustoja taikyti bei nebereikalauja laikytis visų Pareiškėjo Autorių ir
Gretutinių Teisių ir susijusių pretenzijų bei ieškininių reikalavimų, žinomų ar
nežinomų (įskaitant egzistuojančias bei ateityje galinčias kilti pretenzijas bei
ieškininius reikalavimus) į Kūrinį (i) bet kokiose teritorijose pasaulio mastu,
(ii) maksimaliam taikytinos teisės ar tarptautinės sutarties nustatytam
laikotarpiui (įskaitant teisių galiojimo pratęsimus ateityje), (iii) bet kokioje
egzistuojančioje ar ateityje atsirasiančioje laikmenoje ir bet kokiam kopijų
skaičiui, ir (iv) bet kokiems tikslams, įskaitant, bet neapsiribojant,
komerciniams, reklamos ar rėmimo (toliau vadinama „Teisių Atsisakymas“).
Pareiškėjas Teisių Atsisako kiekvieno plačiosios visuomenės nario naudai ir
Pareiškėjo įpėdinių bei teisių perėmėjų nenaudai, visa apimtimi siekdamas, kad
toks Teisių Atsisakymas negalėtų būti atšauktas, panaikintas, anuliuotas,
nutrauktas ir jokiais teisiniais pagrindais nebūtų reiškiami reikalavimai,
nukreipti prieš netrukdomą visuomenės naudojimąsi Kūriniu, kaip tai nustatyta
Pareiškėjo tiesioginiame Pareiškime dėl Tikslo.

  3. Viešoji licencija negaliojimo atveju.

  Jei dėl bet kokių priežasčių bet kuri Teisių Atsisakymo dalis būtų pripažinta
teisiškai negaliojančia ar netaikytina pagal taikytiną teisę, Teisių Atsisakymas
išliks galiojančiu maksimalia leistina apimtimi, atsižvelgiant į Pareiškėjo
tiesioginį Pareiškimą dėl Tikslo.  Be to, tokia apimtimi, kiek Teisių
Atsisakymas būtų pripažintas negaliojančiu, Pareiškėjas šiuo suteikia kiekvienam
susijusiam asmeniui neatlygintinę, neperleidžiamą, nesublicencijuojamą,
neišimtinę, neatšaukiamą ir besąlyginę licenciją įgyvendinti Pareiškėjo Autorių
ir Gretutines Teises į Kūrinį (i) bet kokiose teritorijose pasaulio mastu, (ii)
maksimaliam taikytinos teisės ar tarptautinės sutarties nustatytam laikotarpiui
(įskaitant teisių galiojimo pratęsimus ateityje), (iii) bet kokioje
egzistuojančioje ar ateityje atsirasiančioje laikmenoje ir bet kokiam kopijų
skaičiui, ir (iv) bet kokiems tikslams, įskaitant, bet neapsiribojant,
komerciniams, reklamos ar rėmimo (toliau vadinama „Licencija“).  Licencija bus
laikoma galiojančia nuo tos dienos, kai Pareiškėjas pritaikė Kūriniui CC0.  Jei
bet kokia Licencijos dalis dėl bet kokių priežasčių būtų pripažinta teisiškai
negaliojančia ar netaikytina pagal taikytiną teisę, toks dalinis negaliojimas ar
netaikymas nedaro likusios Licencijos negaliojančia, ir tokiu atveju Pareiškėjas
šiuo patvirtina, kad jis (i) neįgyvendins likusių savo Autorių ir Gretutinių
Teisių į Kūrinį ir (ii) nereikš jokių susijusių pretenzijų ar ieškinių dėl
Kūrinio, prieštaraudamas Pareiškėjo tiesioginiam Pareiškimui dėl Tikslo.

  4. Apribojimai ir garantijų išlygos.

    a) Šiuo dokumentu neatsisakoma, nėra atšaukiamos, nėra perduodamos, nėra
       licencijuojamos nei niekaip kitaip įtakojamos Pareiškėjo turimos teisės į
       prekių ženklus ar patentus.

    b) Pareiškėjas siūlo Kūrinį naudoti tokį koks jis yra pačių Vartotojų
       rizika, neteikdamas jokių garantijų dėl Kūrinio – nei tiesioginių, nei
       netiesioginių, nustatytų teisės aktuose ir kt., įskaitant, bet
       neapsiribojant, dėl nuosavybės teisės, paklausumo, tinkamumo naudoti
       konkrečiam tikslui, pažeidimų, paslėptų ar kitokių trūkumų , tikslumo,
       klaidų buvimo ar nebuvimo – tiek žinomų ir įmanomų nustatyti, tiek ir
       nežinomų ir neįmanomų nustatyti, maksimalia taikytinos teisės leidžiama
       apimtimi.

    c) Pareiškėjas neprisiima atsakomybės dėl kitų asmenų teisių, kurios gali
       būti taikytinos Kūriniui ar bet kokiam jo panaudojimui, perėmimo,
       įskaitant, bet neapsiribojant, bet kokių asmenų Autorių ir Gretutinių
       Teisių į Kūrinį.  Taip pat Pareiškėjas neprisiima atsakomybės dėl bet
       kokių sutikimų, leidimų ar kitų teisių, reikalingų bet kokiam Kūrinio
       panaudojimui, gavimo.

    d) Pareiškėjas supranta ir patvirtina, kad Creative Commons nėra šio
       dokumento šalimi ir neturi jokios pareigos ar prievolės, susijusios su
       šiuo CC0 taikymu ar Kūrinio panaudojimu.
